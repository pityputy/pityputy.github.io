<!DOCTYPE html>
<html lang="en">
<meta name="viewport" content="width=device-width, initial-scale=1.0">    
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>pity-puty</title>
  <link rel="stylesheet" href="../style.css" />
</head>
<body>
    <div class="navbar" id="myNavbar">
            <a href="../index.html" class="nav-link">Főoldal</a>
            <a href="../library.html" class="nav-link">Könyvtár</a>
            <a href="../contact.html" class="nav-link">Kontakt</a>
            <a href="../javascript:void(0);" class="icon" onclick="toggleNavbar()">☰</a>
    </div>
  <h2>Szeppuku</h2>
  <p>

  <i>A művészek azért alkotnak, mert el szeretnének mondani egy történetet. Az írók munkája ilyen szempontból könnyűnek tűnhet. Szavakkal fejezhetik ki a gondolataikat. Viszont mit sem érnek a szavak, ha az olvasó csak a felszínig lát, és a mélyebb jelentés elvész a sorok között. </i><br> 
  A férfi törökülésben ült a nyikorgó parkettán. A kicsiny, négyzet alapú szoba falait szürkére színezte az idő, és a penész is tábort vert a sarkokban. Barna, élre vasalt nadrágja és katonai zakója kicsit sem illett a romos épület csöndesen bomladozó testéhez. Ahogy a levegő megtöltötte a tüdejét, az ütemesen emelkedő mellkasára tűzött kitüntetések és medálok csilingelve értek össze. <br>
	<i>Az író a szavaiból épített világot szereplőkkel tölti meg, hogy emberi érzelmekkel és gondolatokkal segítsen elérhetőbbé és barátságosabbá tenni azt. A karakterek, mint ahogy a világ is, amit benépesítenek, csak addig léteznek, amíg az olvasó azt a fejében tartja. A képzelet ereje nélkül még a kitalált istenek is csak tintapöttyök egy lapon vagy pixelek egy képernyőn. Ha az olvasó elfelejti őket—vagy ki sem nyitja a könyvet—röpke létük tovaszökken.</i><br>
	Kinyitotta a szemét. Újra a fal repedései és a törött ablakokon át egy megnyugtató fehérség nézett csak vissza rá. Körbehordozta a tekintetét a szobán, meg szerette volna figyelni az összes kis részletet, mielőtt azok szertefoszlanak. Ha egy történet szereplője lennék—gondolta—akkor így is, úgy is véget érne az utam egyszer. Viszont így legalább egy tiszteletre méltó halállal búcsúzhatok a világtól. Kinyílt az ajtó mögötte, és a férfi újból lehunyta a szemét.<br>
	<i>Az író, mint maga Isten, a teremtett világában azt tehet, amit csak kíván. Amíg ő dolgozik, addig az alkotása biztos élni fog, legalábbis az ő elméjében. A szereplők, mint a halandók a valóságban, csak remélhetik, hogy jó sorsot szán nekik. És mint kép a képben, az író is csak remélheti, hogy Isten szintúgy jó sorsot szán neki. Végtére is, mint a karakterek egy íróhoz, úgy viszonyulnak az emberek Istenhez.</i><br>
	Az ajtón belépő alak megállt mögötte. Még mindig csukva volt a szeme, így nem láthatta, de egy rövid kardot, egy tantót, helyezett elé a földre. Most ismét kinyitotta a szemét. Lassan, de egyértelműen gyakorlottan, elkezdte kigombolni a zakóját. Térdelő helyzetbe emelkedett, a kardot a két kezével megmarkolta, majd egy utolsó, rövid ima után a hasába mélyesztette. A fájdalom ellenére már nem ordíthatott fel; a feje szinte azonnal a döfés után elvált a nyakától, majd a padlón összegyűlt vértócsában landolt.



  </p>
</body>
<br><br><br>
<div class="footer">
  &copy; 2025 | Ráthonyi Levente Marcell | <a style="color: white" href="https://creativecommons.org/licenses/by-nc-sa/4.0/">CC BY-NC-SA 4.0</a>
</div>
</html>