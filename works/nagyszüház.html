<!DOCTYPE html>
<html lang="hu">
<meta name="viewport" content="width=device-width, initial-scale=1.0">    
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>pity-puty</title>
  <link rel="stylesheet" href="../style.css" />
</head>
<body>
    <div class="navbar" id="myNavbar">
            <a href="../index.html" class="nav-link">Főoldal</a>
            <a href="../library.html" class="nav-link">Könyvtár</a>
            <a href="../contact.html" class="nav-link">Kontakt</a>
            <a href="../javascript:void(0);" class="icon" onclick="toggleNavbar()">☰</a>
    </div>
  <h2>A nagyszüleim háza</h2>
  <p>
A nagyszüleim házában sok fura és érdekes dolog van. Nem úgy kell ezt érteni, hogy varázslatos vagy különleges dolgok, csak úgy, hogy olyan tárgyak, amik mindig elgondolkodtatnak azon, hogy vajon hogyan is kerültek oda, és mi a történetük. Biztos vagyok benne, hogy ha mesélnének, teljesen magukba szippantanának a történeteikkel. Az egyik legjobban szemet szúró tárgy nekem egy naptár. Az előszobában, egy kis asztalkán fekszik, a vezetékes telefon és a fax mellett, amiket nagyon ritkán használnak. Na de mi is olyan különleges ebben a naptárban? 2012-es. Már 13 éve ott áll az asztalon. És soha senki sem gondolta úgy, hogy el kéne onnan tenni. Miért? Miért nem vettek azóta új naptárt? Nem hiszem, hogy bármi történt volna '12-ben, ami olyan fontos volt. És lehetetlen, hogy mamának ne tűnt volna fel. Annyira ügyel a rendre. Minden apróságnak jó helyen kell lennie, különben nem tud nyugodtan aludni. Bármi is legyen az oka az ottlétének, nem fogok rákérdezni. Nem merek. Mi van, ha miattam elrakják onnan? Mi van, ha varázslatos módon tényleg csak én vettem észre? Nem akarok megtörni egy több mint 13 éves hagyományt.
  </p>
</body>
<div class="footer">
  &copy; 2025 | Ráthonyi Levente Marcell | <a style="color: white" href="https://creativecommons.org/licenses/by-nc-sa/4.0/">CC BY-NC-SA 4.0</a>
</div>
</html>